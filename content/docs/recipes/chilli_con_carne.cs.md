+++
title = "Chilli con carne"
type = "docs"
draft = false
tags = ["oběd"]
categories = ["recept"]
+++

# Chilli con carne

## Přísady (pro 8 porcí)

- 2 cibule
- tuk (máslo, olej, sádlo)
- 5 stroužků česneku
- 500 g mletého masa (hovězí a vepřové), 18 % tuku
- 400 až 500 ml hovězího vývaru
- 4 rajčata nakrájená na kostičky
- 500 g rajčatový protlak
- 250 g red kidney fazolí (red kidney) (nebo 500 g red kidney fazolí z konzervy)
- 200 g kukuřice nebo červené papriky (sladké)

### Koření

- 1 lžička kmínu
- 2 lžičky saturejky
- 1 lžička celého pepře
- 2 lžičky sladké papriky
- čerstvé chilli papričky
- chilli koření
- sůl

## Postup

Fazole si 24 až 36 hodin předem namočíme a vodu každých 12 hodin vyměníme. (Lze použít i fazole konzervované, ty netřeba namáčet).
Na tuku osmahneme nakrájenou cibuli.
Přidáme nastrouhaný česnek a hned i mleté maso.
Společně vše restujeme a dbáme na to, aby se maso rozpadlo na malé kousky.
Směs zalijeme vývarem a přidáme nakrájená rajčata, protlak a fazole s kterých jsme slili vodu.

Vaříme přikryté pokličkou spolu s čajovým sáčkem, do kterého jsme nasypali kmín, saturejku a pepř, dokud fazole nezměknou.
Podle chuti přidáme najemno nakrájené chilli papričky, chilli koření a sůl.
Nakonec přidáme kukuřici nebo i nakrájenou červenou papriku. Za občasného míchání vaříme již odkryté do požadované konzistence.

Jíme buď samotné, s chlebem nebo s rýží.

